Costruita nel 1967 con il nome Marianna per un proprietario sconosciuto,[2][3] fu in seguito venduta a Theologos P. Naftiliaki, Il Pireo, Grecia.[2] Nel 1988,[3] la nave fu venduta alla compagnia Apostolos Shipping e rinominata Apostolos P. Più tardi fu rivenduta alla Saronikos Ferries e messa in servizio sulla rotta Pireo - Egina (isola) - Angistri.[2]

Nel 2005, Apostolos P fu registrata presso la compagnia Hellenic Seaways. Nel 2007,[2] fu infine venduta a Makame Hasnuu, Zanzibar, Tanzania[3] e rinominata Spice Islander I.[4] Il 25 settembre 2007, la Spice Islander I navigava al largo della costa somala quando ebbe dei problemi al motore che risultò essere alimentato da carburante contaminato. Dopo che l'allarme venne lanciato dal Kenya, la USS Stout facente parte della CTF-150 fu inviata in suo soccorso.[5] La nave era in viaggio dall'Oman alla Tanzania e non stava trasportando passeggeri. Anche la USS James E. Williams (DDG-95) prestò soccorso alla Spice Islander I. La Stout rifornì la nave con 7.800 galloni (30.000 litri) di carburante e fornì alimenti ed acqua ai dieci membri dell'equipaggio. Dopo che i motori furono fatti ripartire, la Spice Islander I riprese il suo viaggio verso la Tanzania.
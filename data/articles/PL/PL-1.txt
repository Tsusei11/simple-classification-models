Gatunek po raz pierwszy zgodnie z zasadami nazewnictwa binominalnego opisał w 1758 roku szwedzki przyrodnik Karol Linneusz nadając mu nazwę Myrmecophaga tridactyla[1]. Miejsce typowe według oryginalnego opisu to „Ameryka Południowa” (łac. Habitat in America meridionali)[1], ograniczone w 1911 roku przez Oldfielda Thomasa do Pernambuco, w Brazylii[9][10][11]. Linneusz swój opis oparł na tekstach wcześniejszych autorów[1]. Jedyny żyjący współcześnie przedstawiciel rodzaju mrówkojad[8] (Myrmecophaga).

Rozpoznanie podgatunków oparte jest na rozmieszczeniu geograficznym, ale nie przeprowadzono dokładnej analizy morfologicznej i genetycznej[12]. Autorzy Illustrated Checklist of the Mammals of the World rozpoznają trzy podgatunki[12]. Podstawowe dane taksonomiczne podgatunków (oprócz nominatywnego) przedstawia poniższa tabelka